---
title: "Projekt Maraton - 3:20h w 92 dni treningu"
description: "„Projekt Maraton” rozpoczyna nowy dział na blogu poświęcony sprawności osób spędzających dużo czasu przed monitorem."
date: 2020-01-18
tags: ["sprawny-programista"]
---

"Projekt Maraton" rozpoczyna nowy dział na blogu poświęcony sprawności osób spędzających dużo czasu przed monitorem. Dział nazwałem "Sprawny Programista" i chcę tutaj poruszać wątki dotyczące naszej aktywności fizycznej, organizacji pracy, odżywiania i nie tylko 😉. Nasze karty Multisport schowane są głęboko w portfelach, czas je wyciągnąć 😄.

## Cel

Ponieważ warto mieć cel to pierwszym moim wyzwaniem sportowym w roku 2020 jest maraton. Lubię rywalizować i udowadniać sobie, że jestem coraz lepszy. Maraton w 3:20h to próba pobicia mojego wyniku z roku 2017 gdy ukończyłem swój pierwszy maraton w 3:34:19s :1st_place_medal:.

## Moja forma

Decyzję o starcie w maratonie podjąłem dość późno, bo pozostało mi zaledwie 92 dni treningu. Jednak nie jest tak, że zaczynam od początku. Od roku czasu regularnie chodzę 2x w tygodniu na siłownię. Brałem udział w maratonach rowerowych i Triathlonie Skierniewickim gdzie udało mi się w mojej kategorii zająć drugie miejsce :2nd_place_medal:. Cały rok 2019 to większe i mniejsze aktywności, zima to trening na trenażerze. Jednak samego biegania było dość mało.

Mogę określić swoja ogólną formę jako dobrą, jedyne co mnie martwi to brak wybiegania. Ale od tego mam trenera z którym ćwiczę na siłowni, który sam jest sportowcem z rezultatami i który zawsze przygotowuje mnie do różnych startów, tak też będzie i tym razem :). Mój sezon sportowy zaczynam maratonem 19 kwietnia 2020 roku w Łodzi 🙂

## Plan treningowy (kolejność przypadkowa):

1.  Bieg w zakresie tętna 140-150 przez 60 minut.
2.  Bieg w tętnie 130, 140, 150 przez 15 minut każdy, w sumie 45 minut biegu.
3.  Bieg w tętnie 140 przez 30 minut potem tętno 165 przez 5 minut i 2 minuty marszu. Wszystko x2
4.  Trening siłowy
5.  Trening funkcjonalny/stabilizacyjny
6.  Luźne wybieganie lub trenażer
7.  Odpoczynek

Każdy tydzień treningu będę kończył podsumowaniem i odpowiednimi danymi z Garmin Connect. Tydzień treningowy zaczynam we wtorek, poniedziałek jest moim dniem luzu. Ponieważ plan zlepiony jest na gorąco, wszystko może być przestawione 😃.

## Mój sprzęt biegowy to:

- Garmin Forerunner 245
- buty KIPRUN FAST M BLUE
- ciuchy sportowe Kalenji z Decathlonu

Pochwal się jaki jest Twój cel, jakie są Twoje wyniki, a może dopiero chcesz zacząć uprawiać jakiś sport? Naprawdę polecam oderwać się od biurka i sprawdzić się w rywalizacji 😃.

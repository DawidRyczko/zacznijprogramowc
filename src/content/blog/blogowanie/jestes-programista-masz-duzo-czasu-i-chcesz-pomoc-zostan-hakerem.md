---
title: "Zostań Hakerem - pomóż dzieciom z Domów Dziecka uczyć się programowania"
description: "Poświęć godzinę tygodniowo i zostań mentorem w akcji Hakersi. Pomóż dzieciom z Domów Dziecka nauczyć się programowania i otwórz im drogę do świata IT."
date: 2020-05-10
tags: [ "blogowanie" ]
---

![Logo hakersi](./images/hakersi_logo.png)
Prawdopodobnie masz dużo czasu i czujesz, że Twój skill się marnuje. Chciał(a)byś zrealizować ambitny projekt po
godzinach. Chciał(a)byś poznać nową technologię, a może w końcu zrobić grę? Większość z nas dlatego właśnie została
programistami. A może lepiej zostać Hakersem, a jeszcze lepiej zrobić z kogoś Hakersa.

Jest pewien sposób na to, aby wykorzystać nadmiar wolnego czasu i pomóc innym. Mówię tutaj o Domach Dziecka. W pomoc im
zaangażowała się fundacja Sarigato w akcji Hakersi. Zbierają i przekazują potrzebującym dzieciakom sprzęt komputerowy do
nauki.

Potrzebni są też mentorzy, którzy pomogą uczyć się programowania, robotyki lub innych potrzebnych w świecie IT
umiejętności. Wystarczy zgłosić się jako mentor, zostanie Ci przydzielony podopieczny , z którym uzgodnisz zakres nauki.
I gotowe.

Wystarczy jedna godzina tygodniowo, aby wesprzeć w nauce, coś podpowiedzieć, wskazać drogę. Kiedyś z nich wszystkich
wyrosną programiści i programistki, i będą Ci za to niezmiernie wdzięczni.

Co z tego będziesz mieć? Przede wszystkim satysfakcję, bo realnie możesz komuś pomóc. Po drugie Ty też nauczysz się
wielu rzeczy. Mój podopieczny chce być oczywiście game developerem 🎮. Cóż, aby spełnić to marzenie muszę poszerzyć swoją
wiedzę i umiejętności o możliwości tworzenia gier.

Pierwsza gra jaką stworzyliśmy:

![Gra stworzona przez Hakersi](./images/hakersi_smok_game.png)
Nie musisz zaczynać od C++ i silnika Unreal 4, wystarczy prosty Scratch, którego możesz nauczyć się w jeden dzień i
przekazać wiedzę dalej. Okazuje się, że można tam zrobić świetne gry. Ze Scratcha można przejść na Pythona, sam za
bardzo nie znam tego języka, więc sam będę miał okazję do nauki 🙂.

Jest także wiele innych ciekawych rozwiązań, które można wykorzystać, do robienia gier:

* [Scratch](https://scratch.mit.edu/)
* [Construct](https://www.construct.net/)
* [GameMaker](https://www.yoyogames.com/gamemaker)

Liczą się proste rozwiązania, zabawa i wskazanie drogi w świecie IT.

**Chcesz pomóc?**

Odwiedź stronę Hakersi, sprawdź co robią i wypełnij formularz:

* [Formularz zgłoszeniowy](https://docs.google.com/forms/d/e/1FAIpQLSezmZIHHjFfkSwqs46gcH0HOoHJ4WLSzB_CK7u5KTBzcy8Duw/viewform)
* [Kilka rad na start](https://bulldogjob.pl/news/1042-programisto-zostan-nauczycielem)
* [Hakersi](https://hakersi.pl)
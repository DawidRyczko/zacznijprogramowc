---
title: "Typora - najlepszy edytor do pisania kursów i ebooków"
description: "Typora to intuicyjny i prosty edytor Markdown, idealny do tworzenia kursów, poradników i ebooków. Poznaj jego funkcjonalność i zalety."
date: 2020-10-18
tags: [ "blogowanie" ]
---

## Najlepszy edytor do pisania kursów, poradników, ebooków

Wszystkie skrypty do kursów video oraz wszystkie teksty jakie umieszczam na blogu piszę w edytorze Typora. Jest to
edytor oparty na znacznikach Markdown. Bardzo intuicyjny i bardzo prosty, a pisanie w nim to duża przyjemność.

Znaczniki Markdown zawierają wszystko co jest potrzebne do stworzenia tekstu o odpowiedniej strukturze. Jest to tylko i
aż kilka znaczników, które pozwalają na stworzenie czytelnej formy. Do opanowania w jeden wieczór. Sami zobaczcie jakie
to jest proste na stronie [Mastering Markdown](Mastering%20Markdown).

## Funkcjonalność

W edytorze Typora piszemy tylko za pomocą znaczników Markdown. Możemy wstawiać je samemu, możemy tez używać kliku
zdefiniowanych skrótów klawiszowych lub menu podręcznego. Absolutnie nic nie musimy wiedzieć o znacznikach Markdown, aby
zacząć pisanie.

Typora wygląda prosto, niczym notatnik, ale kryje w sobie ogromne możliwości:

* Import i eksport formatów HTML, DOC, PDF i innych
* Panel konspektów
* Organizacja plików
* Statystyki pisania
* Tryb skupienia i tryb pisania maszynowego
* Automatyczne uzupełnianie znaczników
* Różne skórki
* Przeciąganie i upuszczanie multimediów
* Wiele innych

## Prostota

Typora jest niezwykle prostym edytorem, a najwięcej możliwości daje jej właśnie Markdown. Przede wszystkim jest
edytorem, w którym naprawdę przyjemnie się pisze.

Jest to edytor offline, który za darmo pobierzecie ze strony Typora.io. Gdy dzisiaj wiele notatników oferuje funkcje
online, [Typora.io](Typora.io). pracuje tylko offline i mi to odpowiada. Próbowałem kilku różnych edytorów online
opartych na Markdown i
niestety żadne nie spełniał wymogów prostoty i możliwości skupienia się tylko na pisaniu.

## Pisanie online

Wszystkie pliki, które tworzę za pomocą Typora synchronizuję z Dyskiem Google. Jeżeli coś potrzebuję edytować online lub
mieć do tego dostęp to nadal mam taką możliwość. Do Dokumentów Google można doinstalować wtyczkę Markdown, która obsłuży
nam nasze tworzone treści w plikach .md.

## Wsparcie Markdown

Teksty zapisane za pomocą Markdown łatwo dają się konwertować do HTML czy PDF. Można to zrobić bezpośrednio z edytora.
Bardzo prosto można je używać na swoim blogu opartym na WordPress za pomocą wtyczki WP Githuber MD. Nie wspomnę już o
tym, że wiele platform blogowych wspiera Markdown natywnie.

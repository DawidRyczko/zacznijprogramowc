---
title: "Co to jest Vanilla JS?"
description: "Wyjaśnienie, czym jest Vanilla JS i dlaczego warto znać czysty JavaScript."
date: 2020-10-29
tags: [ "javascript", "slowniczek-java-script" ]
---

Gdy zaczniesz uczyć się JavaScript będziesz coraz częściej spotykał się z hasłem Vanilla JS. Możesz nawet trafić na
stronę http://vanilla-js.com/ i przeczytać, że Vanilla JS to szybki, lekki, cross-platformowy framework do budowania
niesamowitych aplikacji w JavaScript.

Tak naprawdę, ta strona jest trochę żartem bo Vanilla JS nie oznacza nic innego jak używanie czystego JavaScript.
Vanilla JS to nie jest framework to jest po prostu JavaScript bez frameworków. Żart ten odnosił się często do osób,
które były zaznajomione z frameworkiem jak jQuery, ale nie za bardzo znały możliwości samego JavaScript.

Vanilla JS to także próba zwrócenia uwagi na sam język JavaScript i jego możliwości bez dodatkowych bibliotek. Język
JavaScript i API DOM zapewnia wszystko co jest potrzebne do tworzenia aplikacji internetowych. Często nowi programiści
od razu zaczynają naukę od frameworków i wielu dodatkowych narzędzi. Gubią przy tym ogrom wiedzy o tym jak działa
JavaScript i API DOM, a przecież wszystkie nowoczesne frameworki dzisiaj to kolejne warstwy abstrakcji na JavaScript i
API DOM.

Wielu senior developerów, poleca na początku naukę samego JavaScript. Odsyłam Was także do ciekawego artykułu, w którym
autor zachęca do solidnej nauki JavaScript i API DOM zanim zaczniemy uczyć się jakiegokolwiek frameworka do tworzenia
aplikacji internetowych, [link](https://snipcart.com/blog/learn-vanilla-javascript-before-using-js-frameworks).

Tak więc Vanilla JS to JavaScript w najczystszej postaci bez frameworków i dodatkowych bibliotek.
